# [Retrospektiivitekniikat](https://retrospectivewiki.org/index.php?title=Retrospective_Plans)

## [Start, Stop, Continue, More of, Less of Wheel](https://retrospectivewiki.org/index.php?title=Start,_Stop,_Continue,_More_of,_Less_of_Wheel)

Tässä retrospektiivitekniikassa kerätään kehitystiimiltä avointa palautetta
viiteen eri kategoriaan:

- Start
  - "Mitä (uusia) asioita meidän kannattaisi alkaa tekemään?"
- Stop
  - "Mitä meidän ei kannata tehdä enää?"
  - "Mitkä asiat ovat esteenä?"
- Continue
  - "Mitä (hyväksi koettuja) asioita meidän kannattaa jatkossakin harjoittaa?"
- More of
  - "Mitä meidän kannattaisi tehdä enemmän?"
- Less of
  - "Mitä meidän pitäisi tehdä vähemmän?"

Fasilitaattori kirjoittaa kategoriat (virtuaaliselle) taululle. Palaute voidaan
kerätä esimerkiksi (valko)taululle tai post-it lapuille.

Palautteen keräämisen jälkeen pidetään annetun palautteen pohjalta keskustelu.
Fasilitaattori ohjaa keskustelua, kannustaa keskusteluun sekä kirjaa ylos
kehitysehdotukset. Näiden pohjalta päätetään kehitystoimenpiteistä.

Sopiva retrospektiivin pituus vaihtelee ryhmän koon ja esimerkiksi sprintin
pituuden mukaan. Pienemmillä tiimeillä tämä voi olla esimerkiksi varttitunti,
suuremmilla puoli tuntia tai enemmän.

Tätä tekniikkaa voidaan hyödyntää myös projektin suurempiin välietappeihin
(esim. tuotteen ensimmäinen julkaisu tai koko projektin päätös). Tällöin
oletettavasti henkilömäärä on suurempi joten kannattaa jakautua pieniin
monialaisiin ryhmiin ja keskittyä tuotekehityksen eri osa-alueisiin (esim.
testaus, vaatimusmäärittely tai asiakasrajapinnassa työskentely). Jokainen
pienryhmä vastaa yhteen osa-alueeseen tämän retrospektiivitekniikan mukaisesti.
Tämän jälkeen kaikille annetaan aikaa lukea muiden ryhmien vastaukset. Lopuksi
aiheesta keskustellaan kaikkien kesken ja päätetään jatkotoimenpisteistä.
